Wikipedia (https://www.wikipedia.org) – wielojęzyczny projekt internetowej encyklopedii o „otwartej treści”. Słowo Wikipedia to zbitka wyrazów wiki i encyklopedia. Od czasu powstania (15 stycznia 2001) Wikipedia rozrosła się do rozmiarów największej encyklopedii dostępnej w Internecie. W 2006 została nazwana przez „tygodnik Time” kosmicznym kompendium wiedzy (cosmic compendium of knowledge)[1].

Polskojęzyczna Wikipedia (https://pl.wikipedia.org) jest jedną z około 300 autonomicznych wersji językowych. Poszczególne wersje językowe Wikipedii są tworzone przez różne grupy użytkowników i nie są tłumaczeniem wersji anglojęzycznej. Wszystkie Wikipedie są pod nadzorem Wikimedia Foundation oraz są koordynowane w serwisie Meta-Wiki, mają także wspólny zestaw fundamentalnych i niepodlegających negocjacji reguł, zwanych „pięcioma filarami”.

Wikipedię tworzy spontanicznie rozwijająca się społeczność wolontariuszy, do której każdy może w dowolnej chwili dołączyć i śmiało modyfikować strony, pod warunkiem, że akceptuje zasady funkcjonowania Wikipedii. Społeczność ta w dużym stopniu sama ustala, w jakim kierunku podąża to przedsięwzięcie. Zawartość Wikipedii nie jest kontrolowana przez „radę redakcyjną” ani „zespół Wikipedii”. Możliwość samodzielnego edytowania Wikipedii, a także wycofywania błędnych zmian, jest zapewniana przez oprogramowanie MediaWiki.

Wokół społeczności wikipedystów wyrósł szeroki ruch społeczny – ruch Wikimedia.

Materiały z Wikipedii można wykorzystywać pod określonymi warunkami, przewidzianymi przez licencję CC BY-SA 3.0.
Uczył się w warszawskim gimnazjum u Chrzanowskiego (obecnie XVIII Liceum Ogólnokształcące im. Jana Zamoyskiego w Warszawie), a następnie w gimnazjum Macierzy Polskiej w Piotrogrodzie, następnie w Gimnazjum im. Jana Zamoyskiego w Warszawie, gdzie w 1919 uzyskał maturę[1].

Wstąpił do Straży Narodowej, gdzie pełnił służbę wartowniczą w bramach zarządu elektrowni na Foksalu i w zajezdni tramwajowej przy ul. Puławskiej. W 1919 zaczął studia na Uniwersytecie Warszawskim. Od lipca do listopada 1920 odbył ochotniczą służbę wojskową. Walczył w czasie wojny polsko-bolszewickiej. Podczas obrony Warszawy stracił prawą rękę.

Do 1924 na Uniwersytecie Warszawskim studiował historię. 15 października 1921 podjął pracę w Archiwum Oświecenia Publicznego. W latach 1924–1926 wyjechał na zagraniczne stypendia naukowe do Francji, Anglii i do Włoch. W 1925 ukazała się pierwsza jego praca mediewistyczna Polityka unifikacyjna Chlotara II. W 1926 opublikował Ekspansję frankońską na terenie Włoch w VI i VII w. W 1931 po opublikowaniu pracy habilitacyjnej Teoria ustroju feudalnego według Consuetudines Feudorum XII–XIII na Uniwersytecie uzyskał stopień docenta. W listopadzie 1939 rozpoczął pracę w Archiwum Akt Nowych. W 1940 wstąpił do Związku Walki Zbrojnej, który potem został przekształcony w AK. Był współpracownikiem Biura Informacji i Propagandy, pełnił m.in. funkcję zastępcy redaktora Wiadomości Polskich. W czasie okupacji organizował również tajne nauczanie.

1 września 1945 został nadzwyczajnym profesorem kontraktowym w katedrze historii powszechnej średniowiecza i kierownikiem Instytutu Historycznego UW. Następnie był dziekanem i prorektorem na UW. 11 maja 1945 reaktywował Towarzystwo Miłośników Historii. W 1951 był jednym z organizatorów I Kongresu Nauki Polskiej, na którym był współredaktorem referatu Żanny Kormanowej, która w imieniu całego środowiska naukowego deklarowała gotowość uczonych, by nauka historyczna odegrała doniosłą rolę w ogólnym planie ideologicznej ofensywy socjalizmu w Polsce[2]. Został dyrektorem Instytutu Historii PAN (obecnie noszącym jego imię). Był także członkiem Rady Redakcyjnej „Przeglądu Historycznego”[3].

W 1952 r. został członkiem korespondentem, a w 1958 r. członkiem rzeczywistym PAN[4].

Miejsce spoczynku
Pochowany na cmentarzu Powązkowskim w Warszawie (aleja zasłużonych-1-149)[5].

Rodzina
Jego braćmi byli Leon Manteuffel-Szoege i Edward Manteuffel-Szoege

Uczniowie
Wśród jego uczniów byli m.in.: Danuta Borawska, Czesław Deptuła, Jerzy Dowiat, Józef Płocha, Edward Potkowski, Julia Tazbir, Stanisław Trawkowski, Andrzej Wyczański.

Ordery i odznaczenia
Order Sztandaru Pracy II klasy (22 lipca 1951)[6]
Krzyż Komandorski Orderu Odrodzenia Polski (16 lipca 1954)[7]
Krzyż Kawalerski Orderu Odrodzenia Polski (22 lipca 1950)[8]
Złoty Krzyż Zasługi (10 listopada 1933)[9]
Upamiętnienie

Tadeusz Manteuffel na znaczku pocztowym
Jego imieniem została nazwana ulica na Gocławiu w Warszawie. W 1992 roku, w dziewięćdziesiątą rocznicę urodzin Manteuffela, Poczta Polska wyemitowała znaczek z jego podobizną.

Wybrane publikacje książkowe
Narodziny herezji
Historia powszechna. Średniowiecze
Kultura Europy średniowiecznej
Przypisy
 W: Smolna 30. Gimnazjum im. Jana Zamoyskiego Warszawa: PIW, 1989, w spisie absolwentów rocznika 1919 na s. 342, pozycja 17. oraz fotografia nr 39 po s. 224, fotografia podpisana: „Prof. Tadeusz Manteuffel-Szoege (1902–1970), matura 1919”.
 Zbigniew Romek, Cenzura a nauka historyczna w Polsce 1944–1970, Warszawa 2010, s. 150.
 „Przegląd Historyczny”, nr 1/1969.
 Manteuffel, Tadeusz, [w:] Członkowie Polskiej Akademii Nauk [online], PAN [dostęp 2021-10-17].
 Cmentarz Stare Powązki: TADEUSZ MANTEUFFEL, [w:] Warszawskie Zabytkowe Pomniki Nagrobne [online] [dostęp 2020-01-04].
 M.P. z 1952 r. nr 52, poz. 701.
 M.P. z 1954 r. nr 112, poz. 1566 „za wybitne zasługi w dziedzinie nauki”.
 M.P. z 1950 r. nr 85, poz. 1021 „za zasługi w pracy zawodowej”.
 M.P. z 1933 r. nr 259, poz. 278 „za zasługi na polu pracy naukowej”.
Bibliografia
Kronika Warszawy, 3/7 1971, s. 141–146.
Dariusz Matelski, Tadeusz Manteuffel (1902–1970). Wspomnienie, „Gazeta Wyborcza Poznań”, nr 79 (3987) z 4 kwietnia 2002, s. 9.
Oskar Halecki, Tadeusz Manteuffel (1902–1970), „Teki Historyczne” 16 (1969/1971), s. 347–350.
Kontrola autorytatywna (osoba):ISNI: 0000 0000 8149 5551VIAF: 69310559LCCN: n81040738GND: 101975112BnF: 12768312nSUDOC: 096424761NLA: 35787981NKC: mzk2009539853BNE: XX991884NTA: 070410984CiNii: DA01644825Open Library: OL1676480APLWABN: 9810624628705606NUKAT: n93126890J9U: 987007265076905171NSK: 000752238LIH: LNB:WQg;=BlWorldCat: lccn-n81040738
Encyklopedia internetowa: PWN: 3937365
Identyfikatory zewnętrzne: PAN: MANTEUFFEL, Tadeusz
